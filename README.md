# tecnoteca

Sul territorio nazionale esiste una rete di centri ognuno dei quali dispone di risorse multimediali (singoli dispositivi hardware o singoli pacchetti software), che vengono offerte in prestito al pubblico.
Si vuole realizzare un sistema di registrazione di tutte le risorse disponibili, accessibile via web, che consenta una gestione efficiente delle risorse presenti nei diversi centri.
Ciascuna risorsa appartiene ad una categoria (ad es. computer portatile, tablet, ebook, videogioco, software didattico, ecc).
Ogni centro può disporre di più risorse della stessa categoria (ad es. più tablet, più videogiochi ecc... ), ognuna contrassegnata da un numero di inventario.
Il sistema di gestione deve offrire le seguenti funzioni:
A. Gestione dei dati relativi alle categorie disponibili nei centri.
B. Gestione delle risorse proprie di un centro: registrazione di nuove risorse, segnalazione di quelle non più utilizzabili, registrazione di prestito di una risorsa ad un utente o della sua restituzione.
C. Possibilità di prenotare il prestito presso un centro per risorse di una determinata categoria.
D. Consultazione del catalogo completo delle risorse disponibili sulla base di diversi criteri (per categorie, per centro, ecc).
Inoltre si desidera mantenere lo storico delle prenotazioni e dei prestiti effettuati, anche quelli conclusi e riferiti a risorse non più utilizzabili.
Il candidato, fatte le opportune ipotesi aggiuntive, sviluppi
1) un’analisi della realtà di riferimento individuando le possibili soluzioni e scelga quella che a suo motivato giudizio è la più idonea a rispondere alle specifiche indicate
2) uno schema concettuale della base di dati
3) uno schema logico della base di dati
4) la definizione in linguaggio SQL di un sottoinsieme delle relazioni della base di dati in cui siano presenti alcune di quelle che contengono vincoli di integrità referenziale e/o vincoli di dominio, laddove presenti.
5) le seguenti interrogazioni espresse in linguaggio SQL:
a. visualizzare le prenotazioni per risorse appartenenti ad una certa categoria di cui è fornito il nome
b. visualizzare l’elenco delle categorie di cui esiste almeno una risorsa per un centro specificato in base al nome
c. visualizzare l’elenco delle risorse attualmente in prestito da più di 180 giorni in ordine alfabetico di centro e categoria
d. visualizzare la categoria più utilizzata, cioè la categoria le cui risorse hanno il maggior numero di prestiti
6) il progetto della Home page dell’interfaccia WEB che si intende proporre per la consultazione del catalogo delle risorse disponibili nei vari centri.
7) la codifica in un linguaggio a scelta di un segmento significativo dell'applicazione Web che consente l'interazione con la base di dati.
